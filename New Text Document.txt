فناوری ارتباطات و اطلاعات (فاوا) و انقلابی که از آن به عنوان انقلاب سوم یاد میشود تغییرات گسترده ای را در چند سال اخیر در ابعاد مختلف زندگی جوامع اعم از فرهنگی و اجتماعی و اقتصادی پدید اورده است.این فناوری مهمترین ابزار و روش و سرمایه برای توانمندسازی جوامع
در قرن جدید محسوب شده و یک فرصت استثنایی برای جبران عقب ماندگی های کشورهای در حال توسعه در ورود به دوران فراصنعتی به شمار میرود.ظهور اینترنت به عنوان بزرگترین سامانه های که به دست انسان طراحی
و مهندسی و اجرا شده است و مجموعه ای گسترده از شبکه هارا در بر میگیرد علاوه بر اینکه موجب پیدایش طیف وسیعی از کاربردها و خدمات شبکه ای در بین مردم عادی پژوهش گران و محققان رشته های مختلف شده است سبب همگرایی انواع خدمات ارتباطی به نفع سرویس دهنده و مصرف کننده نیز شده است.به طوری که انواع اطلاعات اعم از صدا و داده و تصویر از طریق یک
زیر ساخت یکپارچه تحت عنوان شبکه های نسل آینده انتقال میابد و نقاط واحد دسترسی به شبکه های مخابراتی و عمومی را برای مشتریان فراهم میکند دسترسی بشر به اینترنت در مقیاسی بسیار عظیم و در زمانی چنین کوتاه حکایت از آغاز یک دوران تاریخی نوین در عرصه های گوناگون علوم و فناوری و به خصوص در نحوه تفکر انسان دارد